4/09/2018  
Surely you're joking, Mr. Feynman. Dit boek is een autobiografie over Feynmann, een bekende nobelprijswinnaar in de fysica. Het is eerder een luchtige verzameling van allerlei grappige en bizarre verhaaltjes uit het leven van Feynmann. Het doet je beseffen dat Feynmann net zoals ons maar een gewone man is. Doorheen zijn verhaaltjes deelt hij ook enkele wijsheden (en soms wat kritiek op het schoolsysteem) met de lezer. Dit is een heel vlot en ontspannend boek. Een aanrader voor iedereen die wat basiskennis van fysica heeft en eventjes wil wegdromen in het ludieke leven van Richard P. Feynmann.

19/09/2018
Artemis. Dit boek is geschreven vanuit het perspectief van Jazz. Jazz woont in een kleine wooncabine in één van de vier verbonden koepels op de maan. Ze smokkelt illegale producten en brengt andere waren rond in Artemis, de maankolonie (van Kenya). Wanneer ze door een biljonair gevraagd wordt om de metaalindustrie (en daarmee de O2-indudtrie) te saboteren geraakt ze verwikt in een groot avontuur vol met gevaar en tegenslagen. Een ideaal boek voor als je eens een lichtere avontuurlijke boek wilt lezen, waarin je kan wegdromen over hoe een beschaving op de maan er uit zou zien.

11/08/2018
When Breath becomes Air. Dit boek gaat over Paul, een terminale longkanker patiënt die naast neurochirurg ook nog eens een diploma Engelse literatuur heeft. Hij heeft dit boek geschreven in zijn laatste levensjaar. Het gaat over de zin van leven, hoe omgaan met de naderende dood, hoe hij van dokter naar patiënt veranderde. Je wordt geraakt door zijn integriteit, zijn realistische visie, zijn doorzettingsvermogen en zijn menselijkheid. Een must-read voor terminaal zieke mensen of anderen die reeds in contact (niet per se rechtstreeks) met kanker zijn geweest.
